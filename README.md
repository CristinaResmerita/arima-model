Într-o economie axată tot mai mult pe dezvoltarea de surse sustenabile de energie, monitorizarea și prognozarea consumului de energie electrică devine un subiect din ce în ce mai important.

O prognoză precisă poate ajuta la planificarea eficientă a producției și distribuției, în vederea evitării situațiilor de tipul surplus sau deficit de consum.

Prin acest proiect ne propunem să analizăm cum a evoluat consumul de energie electrică din România, în ultimele 2 decenii, ca urmare a evoluției tehnologice și a schimbarilor structurale de la nivel economic și, totodată, să modelăm prognoze asupra acestui consum prin intermediul modelelor de tipul ARIMA și SARIMA.
